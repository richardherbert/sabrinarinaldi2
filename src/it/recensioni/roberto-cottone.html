---
title: Roberto Cottone
author: Roberto Cottone
lang: it
weight: 1
---

<p>Sabrina Rinaldi è un’artista.</p>

<p>L’artista dell’autentico mondo animale che non tradirà mai!</p>

<p>Come fa invece l’uomo verso di essi e verso il nostro meraviglioso ambiente.</p>

<p>Non dipinge l’ambiente degli animali, ma il regno degli animali.</p>

<p>Attraversando con lo sguardo le sue opere e poi ritornando con esso su di loro e così facendo per un po’, ci troviamo immersi e proiettati in quel regno di sogno.</p>

<p>Di sogno perché non è più il nostro regno animale ma il loro esclusivo.</p>

<p>L’uomo ha saputo dimostrare a se stesso di avere abdicato a favore dello sfruttamento dell’uomo sull’uomo e non soltanto sul regno animale – ma costruendo leggi basate esclusivamente sul profitto ad ogni costo, devasta l’ambiente e le coscienze, che rimangono accerchiate.</p>

<p>Non è un ragionamento politico quello della Nostra, è il risultato evidente di una riflessione che si protrae nel tempo a voler contribuire a far cessare questo scempio.</p>

<p>ECCOLA SABRINA! Che accompagna i suoi fedeli amici. Si è proprio così!</p>

<p>Dovreste vederla quando trasporta le sue tele, che non vorrebbe mai imprigionare (neanche loro) con le cornici: è come se i suoi amici fossero lì con lei.</p>

<p>E quando li abbiamo davanti a noi ci accorgiamo che sono loro che osservano noi [non il contrario]. Si limitano ad osservare, dalle loro postazioni o posizioni più svariate, senza mai criticare o giudicare. Si chiedono e ci chiedono il perché di questa distruzione. Si interrogano.</p>

<p>E rimangono lì come a voler attendere un gesto, un nostro cenno di amicizia, promettendo a noi e innanzitutto a loro stessi, di raccogliere altre adesioni nel loro Regno Animale, così da aumentare il numero degli animali che faranno richiesta d’intervento, senza tralasciare ovviamente l’Ambiente che li ospita e che riuscirà ancora per un po’ ad ospitare anche noi, sempre che, ci diamo una mossa!</p>

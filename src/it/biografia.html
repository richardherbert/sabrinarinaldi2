---
title: Biografia
lang: it
ref: about
seo:
  description: Sabrina Rinaldi è una pittrice di animali italiana.
---

<p class="uk-article-lead">Sabrina Rinaldi è una pittrice di animali italiana.</p>

<img class="uk-align-left" data-src="{{ '/media/images/about/sabrina-rinaldi-wildlife-artist-at-work.jpg' | url }}" alt="{{ site.title | append: ' - ' | append: site.description }}" uk-img>

<p>Nasce a Brescia e, da sempre, risiede ad Adro, piccolo paese nel cuore della Franciacorta.</p>

<p>La passione per la pittura unita all’interesse per la Natura e gli animali la convincono a scegliere definitivamente l’arte wildilfe-animalier come sua principale specializzazione.
Gli animali, infatti, sono sempre stati la principale fonte di ispirazione nella pittura dell’artista.</p>

<p>Fin dall’infanzia, infatti, si cimenta in ritratti (più o meno riusciti) dei suoi animali.</p>

<p>Continua negli anni a disegnare e dipingere animali, da autodidatta, sperimentando diverse tecniche come la china, l’acquarello, l’acrilico, i pastelli morbidi, la pittura su porcellana, etc. ma l’olio rimane la sua tecnica principale.</p>

<p>Partecipa negli anni alle collettive di associazioni artistiche locali ma la svolta arriva nel 2003 quando conosce il Maestro Prof. John Picking e comincia a frequentare con entusiasmo i suoi corsi di perfezionamento. E’ in questi anni infatti che l’artista affina il suo tratto e la sua tecnica ad olio, fino ad ottenere un proprio stile personale.</p>

<p>Si concentra sull’anatomia degli animali unita alla loro precisa ambientazione in natura anche se la sua ricerca primaria è finalizzata soprattutto sulla forma artistica. Il suo obiettivo non è infatti quello di illustrare “scientificamente” ma quello di rappresentare “artisticamente” gli animali.</p>

<p>Non è infatti una illustratrice scientifica, ma una pittrice che con un proprio linguaggio artistico esprime la sua ammirazione e la conoscenza dei soggetti che dipinge. L’uso sperimentale di varie tecniche, incorporando sulla tela diversi materiali, dimostra il suo interesse ad ampliare il suo linguaggio pittorico, arricchendolo di espressività.</p>

<p>L’artista dipinge preferibilmente la fauna africana, ma è molto attenta anche alle specie italiane ed europee (alcune ormai scomparse, altre assai in pericolo, altre ancora reintrodotte).</p>

<p>Convinta animalista-conservazionista e attiva sostenitrice delle maggiori associazioni animalista-ambientaliste come WWF, Greenpeace, Medici senza Frontiere, LAV, Lipu, l’artista cerca con le sue opere di sensibilizzare il pubblico sulla grande ricchezza naturale che bisogna assolutamente preservare.</p>

<p>Parte del ricavato della vendita di ogni sua opera viene devoluto ad associazioni umanitare e ambientaliste e questo per l’artista è una necessità primaria: è la sua personale riconoscenza verso la Natura che, nella sua immensa varietà, le permette di creare le sue opere.</p>

<p>Ha esposto i suoi lavori in molte manifestazioni e concorsi d’arte sia in Italia che all’estero riscuotendo sempre grande successo di pubblico e critica.</p>

<p>Le sue opere si trovano in collezioni private e pubbliche.</p>
